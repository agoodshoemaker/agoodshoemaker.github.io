---
title: वातापि गणपतिं
subtitle: Hamsadhwani
---

## Pallavi

वातापि गणपतिं भजेऽहं वारणास्यं वरप्रदं श्री

## Anupallavi

भूतादि संसेवित चरणं भूत भौतिक प्रपञ्च भरणं

वीतरागिनं विनतयोगिनं विश्वकारणम् विघ्नवारणं

## Charanam

पुरा कुम्भ संभव मुनिवर प्रपूजितं त्रिकोण मध्यगतं

मुरारी प्रमुखाद्युपासितं मूलाधार क्षेत्र स्थितं

परादि चत्वारि वागात्मकं प्रणव स्वरूप वक्रतुण्डं

निरन्तरं निटिल चन्द्रखण्डं निज वामकर विध्रुतेक्षु दण्डं

### Madhyamakala Charanam

कराम्बुज पाश बीजापूरं कलुष विदूरम भूताकारं

हरादि गुरुगुह तोषित बिम्बं हम्सध्वनि भूषित हेरम्बं