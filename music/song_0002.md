---
title: துன்பம் நேர்கையில்
subtitle: Desh
---

## Pallavi

துன்பம் நேர்கையில் யாழ் எடுத்து நீ

இன்பம் சேர்க்க மாட்டாயா? - எமக் 

கின்பம் சேர்க்க மாட்டாயா? - நல் 

அன்பிலா நெஞ்சில் தமிழில் பாடி நீ 

அல்லல் நீக்க மாட்டாயா? - கண்ணே 

அல்லல் நீக்க மாட்டாயா?

## Charanam-1

வன்பும் எளிமையும் சூழும் நாட்டிலே 

வாழ்வின் உணர்வு சேர்க்க - எம் 

வாழ்வின் உணர்வு சேர்க்க - நீ 

அன்றை நற்றமிழ்க் கூத்தின் முறையினால் 

ஆடிக் காட்ட மாட்டாயா? கண்ணே 

ஆடிக் காட்ட மாட்டாயா?

## Charanam-2

அறமிதென்றும் யாம் மறமிதென்றுமே 

அறிகிலாத போது - யாம் 

அறிகிலாத போது - தமிழ் 

இறைவனாரின் திருக்குறளிலே ஒரு சொல் 

இயம்பிக் காட்ட மாட்டாயா? - நீ

இயம்பிக் காட்ட மாட்டாயா?

## Charanam-3

புறம் இதென்றும் நல் அகம் இதென்றுமே 

புலவர் கண்ட நூலின் - தமிழ்ப் 

புலவர் கண்ட நூலின் - நல் 

திறமை காட்டி உனை ஈன்ற எம்உயிர்ச் 

செல்வம் ஆகமாட்டாயா? தமிழ்ச் 

செல்வம் ஆக மாட்டாயா?